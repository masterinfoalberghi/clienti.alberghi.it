<section id="storia-stampa">
		<div>
			<div class="row">
				<div class="col-sm-12">
					<header>
						<h2>Adotta una tartaruga: le storie</h2>
					</header>

					<div class='box-img-text col-sm-4'>
						<img src='gallery/storia-tartarughe/tartaruga-alessandra-adozione.jpg' />
						<h3 class='nome-tartaruga'>Alessandra</h3>
						<p class='texto-historia'><strong>Recupero:</strong> Lido di Volano, agosto 2018<br/></p>
						<p class='texto-historia'>
							<strong>Condizioni:</strong> due ferite da elica molto profonde, una al cranio e una al carapace, alla TAC ha rivelato anche un amo nell'esofago.
						</p>
						<p class='texto-historia'>	<strong>Cure:</strong> operata alla Clinica Veterinaria Modena Sud dal dottor Giordano Nardini, grazie alla collaborazione di Associazione Benessere Animale Onlus. Una volta cicatrizzata la ferita al cranio con laserterapia e ricoperta con una speciale resina, è tornata al Centro di recupero di Riccione per il percorso di fisioterapia, che consiste in movimenti sincronizzati delle pinne anteriori e posteriori, movimenti della ranfoteca (becco) e dei muscoli del collo. Dopo alimentazione forzata fino ad aprile, ora mangia autonomamente. La sua riabilitazione speriamo si concluda con la completa guarigione e il ritorno in mare!
						</p>
					</div>

					<div class='box-img-text col-sm-4'>
						<img src='gallery/storia-tartarughe/tartaruga-carolina-adozione.jpg' />
						<h3 class='nome-tartaruga'>Carolina</h3>
						<p class='texto-historia'>
							<strong>Recupero:</strong> spiaggia antistante l'Acquario di Cattolica, 23 marzo 2018</p>
						<p class='texto-historia'>
							<strong>Condizioni:</strong> Carolina è una piccola tartaruga, al ritrovamento misurava appena 22 cm per 1,4 kg! Nei giorni del suo ritrovamento circa 15 tartarughe in ipotermia si sono spiaggiate a causa delle forti mareggiate. Le tartarughe, infatti, sono rettili "a sangue freddo" e soffrono molto gli sbalzi termici, non essendo in grado di termoregolarsi, specialmente quando sono di piccole dimensioni.
						</p>
						<p class='texto-historia'><strong>Cure:</strong> dopo aver recuperato lo stato di ipotermia, un veterinario specializzato in oculistica ne ha diagnosticato la cecità, probabilmente in seguito a un'infezione contratta in mare. Il suo progetto di recupero ha un decorso delicato e peculiare in virtù della sua particolare condizione di disabilità.</p>
					</div>

					<div class='box-img-text col-sm-4'>
						<img src='gallery/storia-tartarughe/tartaruga-faustina-adozione.jpg' />
						<h3 class='nome-tartaruga'>Faustina</h3>
						<p class='texto-historia'>
							<strong>Recupero:</strong> Porto Barricata (Rovigo), 22 luglio 2018 
						<p class='texto-historia'>
							<strong>Condizioni:</strong> al recupero presentava uno sfondamento della calotta cranica probabilmente per mano umana. </p>
						<p class='texto-historia'><strong>Cure:</strong> nonostante un intervento chirurgico, presenta gravi problemi neurologici: se non stimolata resta catatonica a galleggiare nella vasca. Per questo è stata portata al Centro di recupero di Riccione dove ha cominciato un percorso di riabilitazione. La sua fisioterapia consiste nel cercare di sincronizzare le pinne anteriori e posteriori con allungamenti muscolari fino a ottenere il completo rilassamento delle stesse, che altrimenti tiene serrate. Ha iniziato da poco a mangiare autonomamente piccole quantità di pesce. A completa guarigione potrà fare ritorno in mare.</p>
					</div>

				</div>
			</div>
		</div>
</section>
