<section id="faq">
		
		<div class="container">
			<div class="row">
		<div class="col-sm-12">
			
			<header>
				<h2>Domande frequenti</h2>
			</header>
		</div>
	
	</div>
	
	<div class="row">
		<div class="col-sm-6">
			<div class="inside-half">
					
								<strong>Cos’è Blu Booking?</strong>
								<p>L’inquinamento marino da plastica è un fenomeno complesso che merita un’attenzione su più fronti. Vogliamo prenderci cura del mare aiutando da un lato le tartarughe ospiti della Fondazione Cetacea e sensibilizzando, dall’altro, il mondo del turismo all’utilizzo di oggetti monouso biodegradabili. Nello specifico proponiamo delle cannucce di carta al posto di quelle in plastica, altamente inquinanti perché si usano in media per 20 minuti e richiedono 500 anni per essere smaltite.</p>
								
								<strong>Come funziona?</strong>
								<p>Info Alberghi Srl propone agli hotel presenti sul portale uno scambio etico: cannucce di plastica tradizionali in cambio di una fornitura simbolica di cannucce di carta. Per ogni hotel che accetta lo scambio, Info Alberghi adotta una tartaruga e dona l’adozione all’hotel, alimentando un circolo virtuoso di buone pratiche con l’obiettivo comune della tutela del mare.</p>
								
								<strong>Da dove viene la plastica che troviamo in mare?</strong>
								<p>L’80% dei rifiuti spiaggiati deriva dai fiumi, mentre il 20% è scaricato direttamente in mare: è molto importante agire sui comportamenti a terra oltre che sulla pulizia delle spiagge e delle acque.</p>
								
								<strong>Quanta plastica consumano gli italiani?</strong>
								<p>Ogni anno gli italiani consumano 2.1 milioni di tonnellate di imballaggi di plastica; 32 milioni di bottiglie di acqua minerale al giorno. In Europa, dopo i tedeschi siamo i secondi produttori di imballaggi e i primi consumatori di acqua in bottiglia, tra i primi nel mondo: 178 litri a persona all’anno. </p>

								<strong>Quali sono i tempi di smaltimento dei rifiuti plastici in mare?</strong>
								<p>La plastica è largamente usata perché indistruttibile, la maggior parte della plastica rimane nell’ambiente per centinaia di anni poiché non è biodegradabile. In media ci vogliono 5 anni per smaltire il filtro di una sigaretta, 20 anni per una busta, 50 per un bicchiere di plastica. Per smaltire un filo da pesca sono necessari addirittura 600 anni.</p>
								
								<strong>Cos’è la Planti-sfera?</strong>
								<p>Sulla plastica presente in acqua si concentrano organismi, nuove comunità di microorganismi che possono causare malattie nell’uomo. Batteri, alghe, insetti, spugne si depositano sulla plastica dando vita a nuovi organismi che hanno un impatto grave sull’habitat marino e che si spostano molto velocemente.</p>
			
			</div>
		</div>
		
		<div class="col-sm-6">
			<div class="inside-half">
				
				<strong>Quali danni produce la plastica in mare?</strong>
				<p>I rifiuti plastici feriscono e intrappolano pesci, cetacei e mammiferi marini. I frammenti di plastica (particelle di diametro inferiore a 5 mm) vengono ingeriti dai pesci e dagli uccelli marini con conseguente soffocamento, malnutrizione, lesioni interne, tossicità di vario tipo. </p>
				
				<strong>Quali i rischi per le specie marine?</strong>
				<p>La plastica in mare produce il 90% dei danni alle specie marine selvatiche, nel mondo sono 700 quelle a rischio. La principale minaccia sono i lacci, fili da pesca, gli anelli dei tappi delle bottiglie e gli imballaggi che si attorcigliano sugli animali procurando lesioni, ferite e impedendo loro di nuotare e scappare dai predatori.</p>

				<strong>Perchè gli animali scambiano la plastica per cibo?</strong>
				<p>Uccelli e pesci scelgono il cibo attraverso l’olfatto. La plastica assorbe l’odore dell’ambiente che li circonda e quindi del cibo che normalmente questi animali mangiano. Le tartarughe, invece, sono ingannate dalla somiglianza tra una medusa e una busta di plastica o i resti di un palloncino.</p>
								
				<strong>Quali i rischi per la nostra salute?</strong>
				<p>Il 18% di pesci spada e tonni presenti nel Mediterraneo ha della plastica nello stomaco.  Anche pesci più piccoli che vivono nei fondali sabbiosi possono cibarsi di microplastiche che si trovano nello zooplancton: ve ne è traccia nella triglia di fango, nella sogliola, nelle cozze.</p>
				
				<strong>Quali danni per le tartarughe dell’Adriatico?</strong>
				<p>Da uno studio condotto nel Mediterraneo è emerso che tutte le specie di tartarughe marine hanno plastica nello stomaco: il 35% delle Caretta caretta ha quasi solo plastica, in alcuni esemplari sono stati rinvenuti fino a 150 frammenti di materiale.</p>
				
				<strong>Come verranno usati i soldi donati alla Fondazione Cetacea Onlus?</strong>
				<p>Fondazione Cetacea Onlus utilizzerà le donazioni di Info Alberghi srl per le cure e il sostegno degli animali presenti presso la loro sede.</p>
				
				<strong>Cosa verrà dato agli hotel che aderiscono al Blu Booking?</strong>
				<p>Agli hotel verrà consegnato: un quantitativo simbolico di cannucce di carta in sostituzione a un analogo numero di cannucce di plastica; il certificato di adozione della tartaruga da esporre presso l’hotel; un adesivo che certifica la partecipazione dell’hotel al progetto.</p>

				<strong>Quanto costa agli hotel aderire a Blu Booking?</strong>
				<p>Nulla! Solo la promessa di valutare materiali biodegradabili e compostabili per i prossimi acquisti della struttura.</p>



			</div>
		</div>
	</div>
</div>
			
</section>